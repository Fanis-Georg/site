Το Nintendo 64 ήταν η ανάγκη της Nintendo να αναπτύξει έναν διάδοχο για το SNES καθώς αντιμετώπιζε μεγάλο ανταγωνισμό από άλλους προγραμματιστές που είχαν ήδη κυκλοφορήσει νέες κονσόλες όπως το Playstation και το Sega Saturn. Σε συνεργασία με την Silicon Graphics Inc. δημιούργησαν το πρωτοποριακό Nintendo 64. Ήταν η πρώτη κονσόλα με 64-bit επεξεργαστή, τρισδιάστατα γραφικά αλλά και το πρώτο σύστημα που διέθεται χειριστήριο με αναλογικό μοχλό. 

Το χειριστήριο είναι η κύρια διεπαφή χρήστη για το N64. Συγκεκριμένα, η προσθήκη του αναλογικού μοχλού στο χειριστήριο προορίζονταν να παρέχει στο χρήστη ένα ευρύτερο φάσμα λειτουργιών, όπως η κινητικότητα και ο έλεγχος της κάμερας. Σε συνδυασμό με τα τρισδιάστατα γραφικά που υποστήριζε η κονσόλα, δόθηκε στον χρήστη η δυνατότητα πλοήγησης 360 μοιρών με την κίνηση του παίκτη να γίνεται πιο ρεαλιστική. Η πρωτοτυπία αυτή, επηρέασε την βιομηχανία βιντεοπαιχνιδιών για πάντα, μιας και αργότερα τη μιμήθηκαν εταιρίες όπως η Sony με τη προσθήκη αναλογικών μοχλών στο χειριστήριο DualShock του Sony Playstation. 

Επίσης, μια ακόμη προσθήκη που έκανε το Nintendo 64 ήταν το Rumble Pak. To 1997, η Nintendo κυκλοφόρησε μια συσκευή που λειτουργούσε ως επέκταση για το χειριστήριο του Nintendo 64 και σκοπός του ήταν το να προσφέρει δόνηση στο χειριστήριο ανάλογα με την κατάσταση στην οποία βρίσκεται ο χρήστης στο βιντεοπαιχνίδι, πράγμα που εμβάθυνε την εμπειρία διάδρασης. Την ιδέα της δόνησης του χειριστήριου μιμήθηκαν επίσης άλλες εταιρίες για τα χειριστήριά τους, και μάλιστα καθιερώθηκε ως χαρακτηριστικό για τα χειριστήρια, όπως και οι αναλογικοί μοχλοί. 

Ακόμη, το σύστημα είχε πολλές προηγμένες δυνατότητες γραφικών όπως το Anti-aliasing σε πραγματικό χρόνο το οποίο αφαιρεί τις οδοντωτές άκρες από τα αντικείμενα, δημιουργώντας έτσι μια ομαλή και ρεαλιστική προβολή καθώς ο παίκτης κινείται σε μια σκηνή ή την Αυτόματη διαχείριση φορτίου που επιτρέπει στα αντικείμενα στη σκηνή να κινούνται αρμονικά και ρεαλιστικά, ρυθμίζοντας αυτόματα την επεξεργασία γραφικών. Τα παραπάνω μαζί με πολλά άλλα έγιναν η βάση για το σύγχρονο 3D gaming καθώς δημιουργούν μια κατάσταση για τον χρήστη πιο φιλική που πλησιάζει το φυσικό περιβάλλον κάνοντας την διάδραση με τον χρήστη πιο άμεση και αποτελεσματική. 

Ωστόσο, παρόλο της προσθήκης του πρωτότυπου αναλογικού μοχλού , το χειριστήριο είχε κάποια αρνητικά χαρακτηριστικά. Πολλά από τα μίνι-παιχνίδια που περιείχε το κλασσικό παιχνίδι Mario Party απαιτούσαν από τους παίκτες να χρησιμοποιούν τον αναλογικό μοχλό, τις περισσότερες φορές με την παλάμη των χεριών τους, κάτι που μερικές φορές προκαλούσε στους παίκτες να αποκτήσουν φουσκάλες στα χέρια τους από την πίεση και την τριβή. Ακόμη, η σχεδίαση του με τρεις μεγάλες άκρες δεν ήταν τόσο πρακτική καθώς αυτό ήταν αρκετά ογκώδες ενώ αν κάποιος ήθελε να χρησιμοποιήσει τον αναλογικό μοχλό έπρεπε να αφήσει το αριστερό ή το δεξί μέρος του χειριστηρίου. 

Το Nintendo 64 αποδείχθηκε ότι ήταν μια από τις πιο γρήγορες και ευχάριστες στη χρήση κονσόλες παιχνιδιών στην αγορά κατά την εποχή του, δίνοντας μια άλλη διάσταση στην διάδραση με τον χρήστη μέσω της προσέγγισης του ρεαλισμού ,πετυχαίνοντάς τη κυρίως με την προσθήκη τρισδιάστατων γραφικών σε συνδιασμό με τον αναλογικό μοχλό. Ακόμη, έδωσε μια γεύση στο τι θα μπορούσε να είναι το σύγχρονο gaming ενώ τα παιχνίδια που συνόδευε έφεραν νέες εξελίξεις  που άλλαξαν τον σχεδιασμό των παιχνιδιών για τα επόμενα χρόνια.
