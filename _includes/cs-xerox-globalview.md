Το Globalview ήταν ένα γραφικό περιβάλλον επιτραπέζιου υπολογιστή που 
αναπτύχθηκε στη Xerox Parc για επαγγελματική χρήση γραφείου και 
χρησιμοποιήθηκε απο τα τέλη της δεκαετίας του 80 μέχρι αρχές της 
δεκαετίας του 90. Ήταν η εξέλιξη του λογισμικού Viewpoint του Xerox Star 
(απο τα οποία δανίστηκαν στοιχεία η Apple και η Microsoftγια τα δικά 
τους αντίστοιχα προϊόντα καθώς σε κάποια πράγματα ήταν μπροστά απο την 
εποχή τους) και είναι πολύ παρόμοιο με αυτό με τη βασικότερη 
διαφορά να είναι η προσθήκη χρώματος.

{% include figure image_path="/images/XeroxGlobalview.png" caption="Figure 1: " id="fig:" %}

Παρότι πρόκειται για γραφική διεπαφή το Globalview έχει κάποια 
χαρακτηριστικά που δεν συνηθίζουν να έχουν τέτοιου τύπου περιβάλλοντα. 
Όπως για παράδειγμα με το πρόγραμμα επεξεργασίας κειμένου του, το 
Globalview Write το οποίο εξαρτάται σε πολύ μεγάλο βαθμό απο το 
πληκτρολόγιο. Για τις περισσότερες λειτουργίες απαιτείται ο συνδιασμός 
διάφορων πλήκτρων καθώς δεν έχει κάποιο γραφικό μενού που να τις 
περιέχει όπως συμβαίνει με αντίστοιχα περιβάλλοντα. Επίσης οι 
ρυθμίσεις αποθηκεύονται σε text αρχείο, το οποίο πρέπει να 
επεξεργάζεται ο χρήστης κάθε φορά που θέλει να τις αλλάξει.

Έχει αρκετά καλά στοιχεία στο σχεδιασμό του, ωστόσο δεν πέτυχε 
καθόλου εμπορικά καθώς για τις πρώτες του εκδόσεις απαιτούσε οι 
χρήστες να αγοράσουν έναν πρόσθετο επεξεργαστή και μια μεγάλη οθόνη 
για να χρησιμοποιήσουν το σύστημα επεξεργασίας αρχείων, κάνοντας τη 
χρήση του υπερβολικά ακριβή χωρίς κάποιο ουσιαστικό λόγο. Η τελευταία 
του έκδοση 2.1 σχεδιάστηκε για τα Windows 3.1 για να λειτουργεί με emulator 
ως προσομοίωση των Xerox Star συστημάτων (δεν λειτουργεί ως ενα κανονικό 
σύνολο εφαρμογών των Windows) κάτι που επίσης δεν είναι πολύ βολικό και 
εύχρηστο κυριως για λόγους απόδοσης. Ως αποτέλεσμα σταδιακά σταμάτησε να 
χρησιμοποιείται και δε διαδόθηκε ποτέ στο ευρύ κοινό.

